<!DOCTYPE html>
<html lang="uk">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/reset.css">
    <link rel="stylesheet" href="css/style.css">
    <title>Lesson 5</title>
</head>

<body>
    <header>
        <h1>Дерево до неба</h1>
    </header>
    <main>
        <div class="start" id="start">
            <h2>Вступ</h2>
            <p>Десь за горами, за лісами, не знати в якій державі жив раз один цар. Старий уже був. Держава велика, а
                наслідника нема. Тільки одна донька.</p>

            <p>Підросла дівка, вже на одданні, і цар почав думати, як би дочку видати заміж, зняти клопіт із старечих
                плечей: керувати на старість державою — то не легка справа!</p>

            <p>Дав по всіх сусідніх краях знати, аби приїздили до нього сватачі. Який хлопець полюбиться доньці, той
                візьме
                її за жінку. Як це оголосили, з усіх сторін світу почали сходитися герцоги, барони та і прості хлопці,
                хто
                дуже красивий був.</p>

            <p>Кожний хотів статися царем і взяти собі красуню за жінку.</p>

            <p>Айбо дівка подивилася на одного, на другого, на третього. Не сподобалися їй. І сказала батькові, що немає
                дяки віддаватися.</p>
        </div>

        <div class="rage" id="rage">

            <h2>Цар розсердився</h2>
            <p>
                — Донько, подумай добре! Я вже старий. Час мені на відпочинок. <br>

                Але дівка мудрує.
            </p>

            <p>Був у царя чудовий сад навколо палацу, такий прекрасний, що подібного на цілому світі не було. Які лише
                на
                світі ростуть — у теплих, гарячих краях — квіти і дерева, такі там були. А серед того саду росло дерево
                вже
                таке високе, що верху його ніхто <a href="https://translate.google.ru/" target="_blank">не міг
                    бачити</a>. Цим деревом-чудом дуже пишався цар.</p>

            <p>Одного разу, коли доньці уже надокучило слухати докори за одруження, вона вийшла в сад. Сонечко гріло.
                День
                був ясний, теплий.</p>

            <p>Ходить дівчина межи квітами й бесідує з ними:</p>

            <p>— Не бійтеся, квітоньки, не лишу я вас, хоч як нянько буде намагатися видати мене за якогось далекого
                принца.
            </p>

            <p>Та одного ясного дня зібралася хмара, загриміло, заблискало й затемнілося... Випав страшний град. Тривало
                це
                недовго. Знову небо прояснилося і почало сонечко світити.</p>

            <p>Але сад був чорний од спустошення: всі квіти поламані, листя з дерев збите... І все геть посохло, як би
                гарячою водою було спарене.</p>

            <p>Вийшов цар з палацу і не впізнав саду. Постарів, але такого ніколи не бачив, ніде ні квітки, ні листка.
                Аж
                плакати хочеться. Кличе доньку. А вона не озивається. Шукав, шукав — не знайшов. Кличе слуг. Ті бігають,
                питають... Нема!</p>
        </div>

        <div class="gone" id="gone">
            <h2>Зникла</h2>
            <p>Злякався цар. Послав вісті, куди лише міг. Потім надіслав своїх гінців у чужі держави й пообіцяв тому,
                хто
                знайде доньку, ціле своє царство.</p>

            <p>Тисячі людей шукали царівну, але та пропала, наче земля її проковтнула.</p>

            <p>Дуже журиться цар. Одна в нього була дочка і зникла. Ніщо йому не миле. З великого жалю захворів.</p>

            <p>Ходять до нього лікарі, та задар: хирів і хирів.</p>

            <p>Раз задрімав цар у саду, й приснилося йому, що того дня, коли страшна буря пройшла серед дня, у хмарі був
                семиголовий змій. <mark>Він ухопив його доньку й поніс на верх високого дерева.</mark> А на тому дереві
                стоїть зміїв
                палац, у ньому полонянка...</p>

            <p>
                Пробудився цар і думає собі: <br>

                «Сон сном, але може бути й правда. Бо того дня справді моя донька пропала. Ану, спробуймо!»
            </p>

            <p>І дав знати по усіх державах, що якби знайшовся такий витязь, котрий вилізе на височезне, аж до неба,
                дерево
                й визволить його доньку, то віддасть її за нього заміж і всі володіння передасть йому.</p>

            <p>Ой, як почули це молоді люди, почали сходитися із цілого світу до царського двору: герцоги, барони,
                графи,
                навіть гарно вбрані циганські легені... Котрий себе хоч трохи вважав лазієм, кожний голосився у царя, бо
                кожний мав охоту стати його наслідником. Лізли — одні вгору, інші вниз. Декотрі піднялися так високо, що
                ледве їх уже було видно, але далі не могли і злазили.</p>

            <img src="img/02.jpg" alt="Покупки">

            <p>Так тривало день, другий, третій... Далі — тиждень, два... Успіху ніякого!</p>

            <p>Та був у царя один свинарчук — колись давно королі й царі мали стада всякої худоби. Дивився, дивився, як
                пани
                намагаються вилізти на дерево, й думає собі:</p>

            <p>«Гей, коби цар дозволив мені, приніс би я од змія його дівку!»</p>

            <p>
                Й не перестав думати про це, коли доглядав стадо. Навіть якось проговорив уголос: <br>

                — Гей, коби цар дозволив мені!
            </p>
        </div>

        <div class="shepherd" id="shepherd">
            <h2>Пастух</h2>
            <p>
                А стара свиня-льоха почула ці слова, підійшла до нього, почухалася й каже: <br>

                — Газдо, спіши до царя й проси дозволу лізти. Ти вилізеш на високе дерево і визволиш дівку. Я тебе добре
                знаю. Сю пораду даю через те, що ти нас чествував. Най цар заріже старого безрогого буйвола, най з нього
                злуплять шкіру, а з тої шкіри най накаже пошити для тебе три кожухи.
            </p>

            <p>
                Іван послухав стару льоху й пішов до <span style="color:brown">царя</span>. Той сидів зажурений в саду,
                дарма його смішив придворний блазень.
                <br>

                — Чого, Іване, ти прийшов? <br>

                — Пресвітлий царю! Бачу, тут багато лазунів. Дозвольте й мені лізти. Обіцяю, що приведу вам
                принцезну-доньку.
            </p>

            <p>
                Засміявся цар, хоч невесело в нього на душі: <br>

                — Тобі, Іване, на дерево лізти? Ліпше приголосися цьому дурневі за помічника. Дурна твоя бесіда!
            </p>

            <p>
                Розсердився хлопець: <br>

                — Пресвітлий царю, дозвольте мені лізти! Тоді цар питає свого блазня: <br>

                — Но, що ти скажеш на Йванову бесіду? <br>

                — Дайте мені Івана помічником, бо він ще дурніший, аніж я. Гірше розсердився легінь. <br>

                — Пресвітлий царю,— каже грізним голосом,— не слухайте дурного, бо з дурної дірки дурний вітер віє.
                Накажіть
                зарізати безрогого буйвола та із його шкіри пошити три кожухи. Й дозвольте мені лізти. Якщо вернуся без
                принцезни, робіть з моєю головою, що захочете.
            </p>

            <p>
                Дивиться цар на хлопця і думає: «Тут уже не фігля»,— і говорить. <br>

                — Добрі є. Буде, як ти хочеш. Заб'ємо буйвола. Але пам'ятай, що без моєї доньки щоб ти не вернувся! Як
                не
                приведеш її, упади із дерева і ліпше <span>зломи собі голову</span>. Бо коли сам не зломиш, то кат тобі
                її відрубає.
            </p>

            <p>
                Вернувся Іван до своїх свиней. А цар дав наказ зарізати буйвола й пошити з його шкіри хлопцеві кожухи.
                Як
                було готово, покликав Івана: <br>

                — Зробили по-твоєму. Візьми кожухи й можеш лізти. Або царство, або смерть!..
            </p>

            <p>
                Іванові більше не треба казати. Одягнув один кожух, а інші два прив'язав на плечі. Узяв сокиру і пішов
                під
                дерево. Людей — страх! Усі чекають...

            </p>
            <p>
                Іван оглянув дерево і затяв сокиру. Став на сокиру, потім вийняв і затяв над головою: так піднімався все
                вище і вище. Скоро зник з очей.

            </p>
        </div>
        <div class="snake" id="snake">
            <h2>Змій</h2>
            <p>
                Цілий день ліз, а понад вечір вже кожуха на грудях порвав. А лізти ще високо. Одяг на себе другий кожух
                —
                знову лізе, лізе... Та через день подерся і той.

            </p>
            <p>
                — Но, кожуше,— каже третьому, коли на себе одягнув,— хоч доти держи, доки я до першої гілляки долізу.

            </p>
            <p>
                І доліз до гілки, котра рівно вбік росла.

            </p>
            <p>
                Хлопець сів на гілку і говорить сам собі: «Іване, вернися!» А другим голосом: «Іване, не вертайся, лізь
                сміливо далі!»

            </p>
            <p>
                І доти доліз, що подерся і третій кожух: груди — у крові...

            </p>
            <p>
                Не зважав на це Іван. Добрався вже до першого листя, зажмурив очі й каже: <br>

                — Но, світе, здоров був! Або виграю, або програю!
            </p>

            <p>
                І з зажмуреними очима скочив на <span>перший лист</span>. Лиш простерся... <br>

                Розплющує очі, а тут такий світ, як і долі, звідки він прийшов: трава росте, поля, ліси, гори... <br>

                Йде, йде. Блудить. Нараз бачить: на горі палац обертається на качачій нозі.
            </p>

            <p>
                Вдарив Іван сокирою в цю ногу, й палац зупинився. Навколо двері й брами нараз повідчинялися, і хлопець —
                шмиг! —
                у царський двір. В ту ж мить усі двері зачинилися, і палац знову крутиться.
            </p>

            <p>
                Іде Іван, розглядається, а ніде нікого. Коли зайшов у палац, біжить до нього дівчина. Дивиться, а то
                царська
                дочка! Вона до нього: <br>


                — Ой Іванку, як ти сюди потрапив? <br>

                — Не питай нічого, збирайся до нянька, бо той вмирає за тобою.</p>

            <p>
                Вона як це почула, то аж зблідла: <br>

                — Іване, не кажи такого, бо коли тебе почує змій, мій чоловік,— зразу кінець буде і мені, й тобі!..
            </p>

            <p>
                Не встигла договорити, а змій уже тут: сім голів, і з кожної гортанки палахкотить полум'я, на сім метрів
                усе
                палить. Злякався Іван.
            </p>

            <p>
                — Що се за творіння? — питає змій.— Відразу йому кінець. Дівчина осмілилася і заговорила: <br>

                — Се ж мій вірний слуга! Не може без мене і прийшов сюди, аби й тут мені служити!
            </p>

            <p>
                Змій притих, та хмураво ще поглядає на Івана. <br>

                — Добре, не вб'ю тебе. Але задар хлібане будеш їсти. Йди за мною. Дам тобі роботу.
            </p>
        </div>

        <div class="horse" id="horse">
            <h2>Кінь</h2>
            <p>
                Йде Іван за змієм. У кінці двору хлів. Змій відімкнув двері, а там на помості лежить кінь,
                бідний-пребідний:
                мухи бринять над ним, шкіра облізла. Не може встати, лише крекче.
            </p>

            <p>
                — Видиш цього коня? Будеш його доглядати, годувати і поїти. Давай йому доста всього, але того не дай, що
                буде
                просити. <br>

                — Та як то все давати, а що просить — не дати? <br>

                — Я тобі сказав, а ти виконуй! І йде геть. Потім вернувся: <br>

                — Іване, міркуй! Якщо спробуєш мене обдурити, твоє життя кінчиться...
            </p>

            <p>
                Почав Іван носити коневі їсти: доброго сіна, конюшини, вівса, ячменю. А кінь і в рот не бере. Лежить і
                голову не
                підводить. Іван пошкодував його, гладить і приговорює:
            </p>

            <p>— Їж, конику, їж... Може, поздоровшаєш. Я тебе по-людському буду обслуговувати.</p>

            <p>
                Кінь слухає, слухає і людським голосом озвався: <br>

                — Виджу, хлопче, ти доброго <a href="https://translate.google.ru/" target="_blank">серця</a>. Ай-бо
                задар силуєш мене їсти сіно та овес. Се не моя їжа.<br>

                — А чим же тебе годувати?<br>

                — Я їм гарячу грань, а п'ю полум'я. Давай мені грань і напувай полум'ям, тоді буду здоровий.<br>

                — Але шаркань наказав того не давати, що будеш просити!<br>

                — Як ти слухатимеш змія, то не визволиш принцезну, бо я знаю, що ти би хотів її урятувати. А тут нема
                нікого,
                хто може змія знищити, лиш я. Через це він мене отак мучить, аби я загинув.<br>

                — Проси, конику, що хочеш! Все дам, аби визволив принцезну!<br>

                — Я від тебе багато не прошу. Лиш у неділю, коли шаркань полетить за гори, спали козел дров, а я грань
                поїм. І
                буде все гаразд. Та будемо діяти таємно.
            </p>

            <p>
                Так і сталося. Коли була неділя, змій розпростав крила й полетів. Іванові тільки того й треба. Запалив
                дрова. Ще
                вони не догоріли, набрав лопату жару і поніс коневі. Кінь одним духом проковтнув і вже годен був
                підвести
                голову. Поніс Іван другу й третю лопату жару. Як це кінь з'їв, уже й на ноги встав.
            </p>

            <p>Тоді Іван зняв з нього ланцюги. Кінь вибіг на двір, поковтав усе полум'я й поїв усю грань.</p>

            <p>
                Іван приглядається: коник не простий! Шерсть золота, замість чотирьох у нього п'ять ніг, крила зверх
                лопаток
                стирчать.
            </p>

            <p>
                — Но, Йване, виконав ти все, що я тобі казав. Починаймо діяти, доки шарканя не є. Йди у пивницю: там є
                сідло,
                шабля і вуздечка. Принеси на мене. Поспішай!
            </p>

            <p>
                Пішов Іван. Шукає, шукає — бачить змієві бочки із вином. Намацав у потемку сідло, шаблю, вуздечку. Взяв
                і несе.
                Якраз вийшов з пивниці, а змій на дверях!..
            </p>

            <p>
                — Що ти наробив, хлопче? Ти мене обдурив. Тепер пропадеш! Вихопив із рук Івана шаблю й хоче йому
                відрубати
                голову.
            </p>
        </div>

        <div class="the-end" id="the-end">
            <h2>Кінець</h2>
            <p>
                Той просить: <br>

                — Відпусти мене, ніколи більше тебе не обдурю...<br>

                — Не відпущу, мусиш тут загинути. Ай-бо наперед вип'ємо вина за твої гріхи.<br>

                Завів Івана знову до пивниці, розбив бочку, налляв собі й хлопцеві по одному відрові. Змій п'є, а Йван
                просить:<br>

                — Відпусти мене.<br>

                — Не відпущу. Тепер вип'ємо за мої гріхи.— І знову налляв собі відро вина. Далі — друге, третє,
                четверте... Сім
                відер вина випив! Сп'янів і розум стратив. Танцює, співає, ходить узад-уперед, крутиться. А тоді впав і
                заснув
                як мертвий.
            </p>

            <p>
                Іван зрадів: узяв тихенько шаблю й хоче рубати змія. Але думає собі: «Одну голову відітну, а шість ще
                зостанеться. Змій прокинеться одразу і знищить мене!»
            </p>

            <p>
                Вхопив сідло й вуздечку і побіг до татоша. Розповів, що сталося в пивниці. <br>

                — Дуже добре ти зробив, що не чіпав шарканя. Ти би його не вбив. Давай сюди сідло!<br>

                Кінь фукнув, і з сідла вся іржа пропала, а появилося дорогоцінне каміння.<br>

                — Сідлай мене й тікаймо! Осідлав Іван татоша.<br>

                — Но, куди йдемо?<br>

                — Не питай. Чимскоріше маємо вибратися звідси! Піднявся кінь. Летів, летів, і зрештою, у темному лісі
                спустився
                на землю.<br>

                — Но, Іване, тут, у цьому лісі, є дикий кабан. Уважай, бо дикуна мусимо забити. В його голові — живий
                заєць, і
                того треба вбити, а у зайця в голові діамантова шкатулка, і в тій шкатулці сім жуків. У тих жуках і є
                сила
                шарканя. Якщо їх вб'ємо, він утратить міць. Дивись, біжить на нас дикун...
            </p>

            <p>
                Глянув Іван: дикун величезний, а ікли, як шаблі. Роззявив пащу й женеться на них... Кінь підхопився у
                повітря,
                й, коли п'ятою ногою вдарив кабана в голову, той лише простягся.
            </p>
            <img src="img/01.jpg" alt="Їжак">
            <p>
                Іван шаблею розколов йому голову, а звідти нараз вихопився заєць. Іван на коня. Кінь наздогнав зайця й
                ногою
                вбив його.
            </p>

            <p>
                Тоді Йван спокійно зліз із свого татоша, розтяв зайцеві голову й вийняв діамантову шкатулку. А в
                шкатулці жуки
                дзижчали, як мотор.
            </p>

            <p>
                Іван розглянувся й побачив плескуватий камінь. Поклав шкатулку на той камінь, а другою брилою так
                гепнув, що із
                жуків і сліду не стало!
            </p>

            <p>— Но, можемо спокійно вертатися,— каже йому кінь. Іван сів на коня й прилетів у палац.</p>

            <p>
                Дивиться — серед двору змій ледве повзе, на ноги звестися не може. Коли Іван приступив до нього, той
                жалісно
                сказав: <br>

                — Гей, Іване, знищив ти мене, відібрав мою силу.<br>

                — Не лише силу, а й життя твоє візьму, й царівну заберу.<br>

                — Іване, все бери, що маю: золото, срібло, діаманти,— тільки життя мені лиши! Я ж тебе не вбив...<br>

                — Ні! Тут тобі смерть! — Ухопив шаблю й усі сім голів повідрубував. Змієва кров до колін на дворі
                текла...<br>

                Іван зайшов у палац і каже принцезні:<br>

                — Можемо збиратися додому. Вільна путь!<br>

                Дівчина не вірить. Глянула через вікно, а надворі повно крові.<br>

                — Йой, Іванку, понеси мене до мого нянька!<br>

                — Понесу!
            </p>

            <p>
                Дівчина бере свої речі, а Йван вийшов надвір, проходжується й думає: «Сюди я виліз. А як звідси
                вибратись? Може,
                мені самому вдалося би злізти, а з дівчиною...»
            </p>

            <p>
                Сказав про це принцезні. Тепер обоє журяться, ходячи по дворі.<br>

                — Ліпше було б зі змієм помиритися,— каже дівчина. Ходять смутні. Нараз перед ними — дурк! — з'явився
                кінь.<br>

                — Чого журишся, мій газдо?<br>

                — Тяжке діло вибратися звідси...<br>

                — Не журися! Готові обоє?<br>

                — Готові...<br>

                — Тоді сідайте на мене! Сіли на коня. Татош каже:<br>

                — Зажмуріться!
            </p>

            <p>Зажмурили очі й лише чують, як гучить повітря. Летять кудись зі страшною швидкістю.</p>

            <p>Через кілька хвилин кінь дубнув ногами, гейби на тверде скочив.</p>

            <p>— Розплющіть очі й розгляньтеся...</p>

            <p>
                Відкрили очі, бачать — вони у нянька серед двору! А тут багато людей. Всі засмучені.<br>

                — Що сталося?<br>

                — Цар на смерті!
            </p>

            <p>Принцезна й Іван швидко побігли до палати. Цар лежить — одна нога в могилі...</p>

            <p>
                А коли донька проговорила, старий, почувши її голос, нараз розплющив очі. Відразу схопився зі смертної
                постелі.
                Здоров'я повернулося, почав говорити. Коби була музика, то і танцював би! Аж помолодшав.
            </p>

            <p>— Як ти тут опинилася?</p>

            <p>Тоді дівчина розповіла нянькові про все, що трапилося. Цар вислухав і каже:</p>

            <p>
                — Іванку, був час, що я тебе хотів призначити помічником дурня. Ай-бо межи нами була й така угода: як
                приведеш
                мою дочку, будеш моїм зятем. Даю за тебе єдину доньку і призначаю своїм наслідником.

            </p>
            <p>Загнав за гудаками. З'явилися цигани, й почалася велика гостина.</p>

            <p>
                Два тижні справляли молодим весілля. Цар прикликав не лише царедворців, але й весь народ. І криві, і
                сліпі
                гуляли, танцювали.
            </p>

            <p>Іван перебрав царство і ще й тепер царює, як не вмер...</p>
        </div>

    </main>
    <footer>
        <h3>Зміст</h3>
        <ul>
            <li><a href="#start">Вступ</a></li>
            <li><a href="#rage">Цар розсердився</a></li>
            <li><a href="#gone">Зникла</a></li>
            <li><a href="#shepherd">Пастух</a></li>
            <li><a href="#snake">Змій</a></li>
            <li><a href="#horse">Кінь</a></li>
            <li><a href="#the-end">Кінець</a></li>
        </ul>
    </footer>
</body>

</html>